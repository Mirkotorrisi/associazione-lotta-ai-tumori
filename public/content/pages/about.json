{   "title": "Chi siamo",   "body": "L'Associazione Santantonese per la Lotta ai Tumori è nata nel Dicembre del 1989 per volontà di un gruppo di giovani che porta avanti un’ opera di promozione umana e di grande valore sociale, basata essenzialmente sul volontariato e sulla prevenzione. </br>L’Associazione intende incrementare l’attività di prevenzione mediante l’informazione: un’informazione intelligente e avveduta, che consenta una maggior presa di coscienza riguardo ai problemi dei tumori. </br></br>Attualmente solo una prevenzione adeguata permette di fermare, per quanto è possibile, l’evolversi dei tumori: è l’unica vera arma con la quale si possono arginare gli effetti devastanti di questi mali.</br></br>I tumori sono più curabili se diagnosticati in tempo. </br>Talvolta, quando si scopre la presenza di qualche tumore, è già troppo tardi: si può far ben poco o addirittura nulla. </br>Pregiudizi, falsi pudori, difficoltà di ogni genere spesso producono situazioni umanamente irreparabili. </br></br>Ecco perché si fa quanto mai urgente e indilazionabile la necessità di creare una mentalità di prevenzione. </br>La lotta contro i tumori deve essere impegno solidale di tutti, seppur in forme diversificate, in forza della solidarietà che accomuna la grande famiglia umana, al di là di ogni espressione religiosa, politica, culturale e razziale. </br></br>Nessuno può sentirsi esente da questo impiego oggi più che mai urgente. </br>Quando furono avviate le attività non si pensava di poter raggiungere risultati così ragguardevoli e lusinghieri, chi avrebbe mai potuto immaginare che l'Associazione sarebbe arrivata a fornire circa 3500 prestazioni mediche l'anno. </br>Senza alcun ombra di dubbio, l'operatività qualificata dell'Associazione ha favorito la diffusione di una mentalità di prevenzione. </br></br>Tanta strada è stata percorsa e non ci si vuole fermare, ma le risorse non ci consentono di andare oltre le spese di gestione ordinaria, ecco perchè confidiamo molto nella sensibilità degli enti pubblici e dei privati. </br></br>Il continuo potenziamento dell'ambulatorio permette di offrire un servizio sempre più efficiente. </br></br>Prossimo obbiettivo: l'acquisto di un mammografo per mettere i medici nelle condizioni di fare una diagnosi più completa dei tumori del seno." } 